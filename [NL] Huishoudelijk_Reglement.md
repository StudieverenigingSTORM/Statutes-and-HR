*MD transcript: Cercel Bogdan-Petre*  
Please report any spelling mistakes or missing parts to bestuur@storm.vu  
<br>
<br>

**STORM Huishoudelijk Reglement**
===========================

21 November 2019

Huishoudelijk reglement van de studievereniging van de

Faculteit der Beta Wetenschappen,\
Afdelingen Wiskunde en Informatica,\
Vrije Universiteit, Amsterdam

STORM

Datum: 19 November 2018

## Inhoudsopgave

**Total Articles: 52**

1.1 [Van De Leden](##1.1-Van-de-Leden)<br>
1.2 [Van de ereleden en donateurs](##1.2-Van-de-ereleden-en-donateurs)<br>
1.3 [Van het Bestuur](##1.3-Van-het-Bestuur)<br>
1.4 [Van de Commissies](##1.4-Van-de-Commissies)<br>
1.5 [Van de Verificatiecommissie](##1.5-Van-de-Verificatiecommissie)<br>
1.6 [Van de Financiele Commissie](##1.6-Van-de-Financiele-Commissie)<br>
1.7 [Van de Algemene Vergaderingen](##1.7-Van-de-Algemene-Vergaderingen)<br>
1.8 [Van de Verkiezingen](##1.8-Van-de-Verkiezingen)<br>
1.9 [Slotbepalingen](##1.9-Slotbepalingen)<br>


## 1.1 Van de Leden

### Artikel 1

Het verzoek tot toelating als gewoon lid wordt uitsluitend ingewilligd na betaling van de contributie.

### Artikel 2

Het lidmaatschap eindigt, tenzij anders overeengekomen, aan het eind van de studie.

### Artikel 3

Bij beeindiging van het lidmaatschap vindt geen contributierestitutie plaats.

### Artikel 4

De rechten van gewone leden zijn:
1. Aan activiteiten deel te nemen, behoudens het bepaalde in statuten artikel 1.4.4.
2. De algemene vergaderingen bij te wonen, aldaar het woord te voeren en voorstellen te doen.
3. Algemene vergaderingen te doen beleggen als bedoeld onder Artikel 27.
4. Stemrecht uit te oefenen op de algemene vergaderingen.
5. Tijdens een algemene vergadering het bestuur te interpelleren.

### Artikel 5

1. Het verzoek tot toelating als buitengewoon lid wordt uitsluitend ingewilligd na betaling van de contributie.
2. Bestuursleden, voor zover deze geen lid zijn, zijn automatisch buitengewoon lid. Dit buitengewoon lidmaatschap eindigt zodra het bestuurschap eindigt.
3. Het buitengewoon lidmaatschap eindigt, tenzij anders overeengekomen, 5 jaar na aanmelding.
4. De rechten der buitengewone leden zijn dezelfde als die der gewone leden.

## 1.2 Van de ereleden en donateurs

### Artikel 6

De rechten van ereleden zijn:
1. De algemene vergaderingen bij te wonen.
2. Aan activiteiten deel te nemen, behoudens het bepaalde in statuten artikel 1.4.4.

### Artikel 7

Ereleden worden benoemd in overeenstemming met artikel 4 sub 2c van de statuten, met die beperking dat een nieuw te benoemen erelid aan een of meerdere van de volgende criteria voldoet:

1. Hij/zij heeft zich gedurende een aantal jaren voor de verenigingsactiviteiten ingezet.
2. Hij/zij heeft actief deelgenomen aan verenigingsactiviteiten en geniet daardoor een zekere bekendheid binnen de vereniging.
3. De vereniging heeft vaak en niet tevergeefs een beroep op hem/haar kunnen doen. De eindbeslissing over het al dan niet toelaten van een persoon als erelid wordt genomen door de algemene vergadering.

### Artikel 8

Ereleden zijn vrijgesteld van contributie.

### Artikel 9

Donateurs hebben het recht deel te nemen aan activiteiten, tenzij het bestuur anders beslist.

### Artikel 10

Wanneer het donateurschap automatisch aan het collegejaar eindigt vanwege artikel 1.5.6.d uit de statuten, kan het bestuur besluiten het donateurschap te verlengen tot het eind van het volgende collegejaar indien de laatste donatie kort voor het einde van een collegejaar is gedaan.

## 1.3 Van het Bestuur

### Artikel 11

Het bestuur is belast met de uitleg en handhaving van de statuten en het huishoudelijk reglement, en met de tenuitvoerlegging van op de algemene vergadering genomen besluiten. Het bestuur is verantwoording verschuldigd aan de algemene vergadering.

### Artikel 12

De taken van ieder bestuurslid worden in overleg met zijn medebestuursleden bepaald, met de beperking dat de volgende taken in ieder geval moeten worden vervuld:
1. Het co ̈ordineren van alle werkzaamheden
2. Het leiden van alle bestuurs- en algemene vergaderingen.
3. - (a) Het notuleren van alle bestuurvergaderingen.
   - (b) Het notuleren van alle algemene vergaderingen.
4. Het beheren van alle correspondentie, zowel ingaande als uitgaande.
5. Het aankondigen van algemene vergaderingen.
6. Het beheren van een ledenadministratie.
7. Het innen en beheren van gelden, alsmede het bijhouden van een nauwkeurige boekhouding.
8. Het maken van een begroting aan het begin van het kalenderjaar, alsmede een financieel jaarverslag aan het einde ervan.
9. Het opstellen van een jaarverslag of opsomming der activiteiten
10. Het meewerken aan de studiebelangenbehartiging van de leden
11. Het organiseren van de verkoop van leermiddelen.
12. Het aan het einde van de bestuursperiode presenteren van een overzicht van de huidige financiele stand van zaken aan de verificatiecommissie.

13. Er zorg voor te dragen dat er een bestuur is voor de Stichting Studiereizen STORM.

Tevens geldt dat de werkzaamheden genoemd onder 1] en 2] behoren tot de taak der voorzitter, de werkzaamheden genoemd onder 3]b, 4], 5] en 6] tot de taak der secretaris behoren en de werkzaamheden genoemd onder 7] en 8] tot de taak der penningmeester behoren.

### Artikel 13

Voor 21 november van elk boekjaar wordt een algemene vergadering gehouden. Daarin komen de volgende punten aan de orde:
1. De presentatie van de begroting voor het dan aankomende boekjaar, met grote voorkeur te houden door de penningmeester.
2. De expliciete gelegenheid voor de algemene vergadering om aanpassingen te maken op de gepresenteerde begroting.
3. Een stemming over het goedkeuren van de gepresenteerde begroting ende aanpassingen gevraagd door de algemene vergadering. Op deze algemene vergaderingen zullen de bij a t/m c genoemde punten worden afgehandeld voordat andere inhoudelijke zaken besproken worden.

### Artikel 14

Een van de taken van het bestuur is het meewerken aan de behartiging van de studiebelangen van de leden der vereniging. Het dient dit te doen door:
1. Wanneer het klachten of signalen vanuit leden over de faculteit opmerkt, deze door te spelen aan de bevoegde instanties van de faculteit.
2. Mee te werken aan activiteiten die het doel hebben studiebelangen van de studenten van de Faculteit der Exacte Wetenschappen, afdelingen Wiskunde en Informatica van de Vrije Universiteit te Amsterdam te behartigen.

### Artikel 15

Indien er vacatures in het bestuur ontstaan die niet intern gevuld kunnen worden, stelt het bestuur in samenwerking met de verificatiecommissie nieuwe kandidaten voor. De namen der kandidaten worden gedurende tien werkdagen voorgehangen.

## 1.4 Van de Commissies

### Artikel 16 

Indien het bestuur het nodig of wenselijk acht kan het voor het organiseren van activiteiten of uitvoeren van werkzaamheden een commissie instellen. Deze commissie wordt gechargeerd en/of gedechargeerd door het bestuur.

### Artikel 17

Voor de handelingen van een commissie is het bestuur verantwoordelijk en de commissie dient zich daarom, in geval dat het bestuur dat wenst, te verantwoorden bij het bestuur.

### Artikel 18

Om de communicatie tussen bestuur en commissies probleemloos te laten verlopen, wordt voor iedere commissie een bestuurslid als bijzitter aangewezen die de communicatie tussen deze commissie en het bestuur verzorgt.

### Artikel 19

Iedere commissie dient aan het begin van het bestuursjaar een begroting te maken en die bij het bestuur ter goedkeuring in te dienen.

### Artikel 20

Iedere commissie dient aan het einde van het kalenderjaar een financi ̈eel jaarverslag in te dienen bij het bestuur.

### Artikel 21

De samenstelling en de taakverdeling van iedere commissie moet vastgelegd zijn en te allen tijde aan leden die er kennis van willen nemen verstrekt worden.

## 1.5 Van de Verificatiecommissie

### Artikel 22

Aan het einde van het collegejaar wordt er een algemene vergadering gehouden. In deze vergadering komt de herstemming over de verificatiecommissie aan bod. De leden van de verificatiecommissie worden door de algemene vergadering gekozen. De verificatiecommissie wordt voor het eind van het collegejaar per kandidaat bepaald.

### Artikel 23

De verificatiecommissie adviseert het bestuur indien nodig, gevraagd of ongevraagd.

### Artikel 24

Uitgesloten van de benoeming in de financiele commissie zijn bestuursleden. Indien een lid van de financiele commissie lid van het bestuur wordt, wordt het lidmaatschap van de financiele commissie daarmee opgezegd.

### Artikel 25

Uitgesloten van de benoeming in de verificatiecommissie zijn bestuursleden. Indien een lid van de verifiatiecommissie lid van het bestuur wordt, wordt het lidmaatschap van de verificatiecommissie daarmee opgezegd.

### Artikel 26

Indien het aantal bestuursleden daalt beneden het minimum aantal benodigd voor bevoegdheid tot vertegenwoordiging van de vereniging, als vastgesteld in 1.9.3 van de statuten, wordt er een nieuw-bestuur-commissie gevormd uit de leden van de verificatie commissie, met als doel om zo spoedig mogelijk een algemene vergadering te beleggen waarin de voorziening in de open plaats(en) aan de orde komt.

## 1.6 Van de Financiele Commissie

### Artikel 27

De financile commissie voor het komende boekjaar wordt vastgesteld tijdens de algemene vergadering besproken in artikel 13 van het huishoudelijk reglement.

### Artikel 28

De financiele commissie wordt ontbonden na het goedkeuren van de jaarlijkse afrekening van dat boekjaar door de algemene vergadering.

## 1.7 Van de Algemene Vergaderingen

### Artikel 29

Een algemene vergadering wordt belegd:
1. Indien dit door de statuten of het huishoudelijk reglement wordt voor-
geschreven.
2. Indien het bestuur dit nodig acht.
3. Indien een daartoe strekkend schriftelijk verzoek, door tenminste zoveel leden als bij statuten bepaald ondertekend, met opgave van punten van behandeling bij de secretaris is ingediend. Het bestuur moet binnen tien werkdagen na ontvangst van dit verzoek hieraan gevolg geven.

### Artikel 30

Algemene vergaderingen mogen niet worden gehouden in de vakanties, op zaterdagen, op zondagen, op algemeen erkende feestdagen, in de erkende collegevrije periodes of in tentamenperiodes. Omtrent eventuele andere feesten gedenkdagen beslist het bestuur.

### Artikel 31

Alle stukken van een algemene vergadering dienen twee weken van tevoren naar de leden te worden toegezonden bij de uitnodiging, tenzij de verificatiecommissie hiervoor uitstel verleent.

### Artikel 32

Alle op een algemene vergadering aanwezigen dienen een presentielijst te tekenen.

### Artikel 33

De voorzitter verleent desgevraagd het woord aan een lid. De voorzitter behoeft echter niet meer dan drie keren over hetzelfde onderwerp aan dezelfde persoon het woord te verlenen, behoudens beroep op de algemene vergadering. De voorzitter heeft het recht ter handhaving van de orde een lid uit de vergadering te doen verwijderen, behoudens beroep op de algemene vergadering.

### Artikel 34

De voorzitter moet alle moties onmiddelijk en in volgorde van indienen op dezelfde algemene vergadering in stemming brengen tenzij de indiener danwel de algemene vergadering hier uitstel voor verleent.

### Artikel 35

Over alle voorstellen die geen wijziging van de statuten beogen wordt beslist met volstrekte meerderheid van het aantal uitgebrachte geldige stemmen. Bij staking van stemmen vindt herstemming plaats. Staken de stemmen wederom, dan beslist de stem van de voorzitter.

### Artikel 36

Op een algemene vergadering kan mondeling of door middel van handopsteken gestemd worden, tenzij het bestuur of vijf leden zich voor schriftelijke stemming verklaren. De voorzitter stelt in geval van schriftelijke stemming de procedure vast. Als uitgebrachte stem bij schriftelijke stemming gelden slechts officieel gewaarmerkte briefjes, die ingevuld zijn door stemgerechtigde leden. Er moet voldaan zijn aan de vastgestelde procedure.

### Artikel 37

De schriftelijke stemmingen zijn anoniem.

### Artikel 38

Een lid kan bij de secretaris schriftelijk een ander lid machtigen, tezamen met een bericht van verhindering. Ook kan hij daarbij zijn stem over een bepaald agendapunt kenbaar maken.

### Artikel 39

De notulen van de algemene vergadering dienen binnen vier weken na de algemene vergadering te worden gepubliceerd, tenzij de verificatiecommissie hiervoor uitstel verleent.

## 1.8 Van de Verkiezingen

### Artikel 40

Aan het eind van elke bestuursperiode worden nieuwe bestuursleden gekozen. Het oude bestuur wordt dan, met uitzondering van de penningmeester, direct na de wissel gedechargeerd en draagt haar bevoegdheden over. De penningmeester wordt direct na de wissel ontslagen van zijn functie. De penningmeester wordt gedechargeerd na het goedkeuren van de jaarlijkse afrekening door de algemene vergadering.

### Artikel 41

Wanneer er een nieuw bestuur gekozen moet worden, zoekt het bestuur naar sollicitanten. Zij doet dit door zelf naar sollicitanten te zoeken. Bovendien kunnen alle leden zich tot een door het bestuur vastgestelde datum in het lopende bestuursjaar aanmelden als sollicitant voor het nieuwe bestuur. Deze datum dient aan de leden bekend gemaakt te worden op een termijn van ten minste twintig werkdagen.

### Artikel 42

De sollicitatiecommissie wordt gevormd door leden van het bestuur en van de verificatiecommissie, in gelijke verhouding.

### Artikel 43

De sollicitatiecomissie neemt alle sollicitanten individueel in overwegingen en stelt, in overleg met de geschikt bevonden sollicitanten, een kandidaatbestuur samen.

### Artikel 44

De namen der leden van het kandidaatbestuur worden gedurende ten minste tien werkdagen voorgehangen. De namen der kandidaten en de termijn van voorhangen worden schriftelijk aan de leden bekendgemaakt.

### Artikel 45

1. Gedurende de termijn van voorhangen kunnen groepen van tenminste tien leden schriftelijk een stemming aanvragen over het verkiezen van 10 het voorgestelde kandidaatsbestuur. Ook kan er voor een of meerdere kandidaten schriftelijk een tegenkandidaat worden ingediend bij het bestuur, onder bovenstaande voorwaarden. Is de termijn van voorhangen verstreken en is er geen verzoek tot stemming en geen tegenkandidaat aangedragen, dan worden de door het bestuur voorgestelde kandidaten als gekozen beschouwd.
2. De in lid 1 genoemde tegenkandidaat dient schriftelijk akkoord te gaan met zijn tegenkandidaatschap.

### Artikel 46

Indien er tegenkandidaten zijn, deelt het bestuur schriftelijk aan de leden hun namen, plaats en dag der te houden stemming mede. Dit alles dient minimaal drie keer vierentwintig uur voor de stemming te gebeuren. Deze stemming zal een schriftelijke stemming zijn.

### Artikel 47

Het bestuur wordt gekozen bij volstrekte meerderheid van het aantal uitgebrachte stemmen. Heeft niemand de volstrekte meerderheid van stemmen verkregen, dan vindt een herstemming plaats tussen de twee kandidaten die de meeste stemmen hebben behaald. Bij herstemming beslist de meerderheid van stemmen. Bij staking vindt wederom herstemming plaats.

### Artikel 48

Het bestuur wordt in functie gekozen. Ieder bestuurslid heeft het recht zich herkiesbaar te stellen.

## 1.9 Slotbepalingen

### Artikel 49

Een lid heeft recht op een tegemoetkoming in kosten van gedwongen deelname aan een activiteit. Het lid moet deze tegemoetkoming schriftelijk bij het bestuur aanvragen, op een termijn van tenminste tien werkdagen. Het bestuur bepaalt of een tegemoetkoming wordt toegekend, en zo wel het bedrag.

### Artikel 50

Door het bestuur of door minstens zoveel leden als in de statuten vastgesteld kunnen voorstellen tot wijziging van de statuten of van het huishoudelijk reglement worden ingediend. Binnen 30 werkdagen na indiening moet een algemene vergadering bijeengeroepen worden, waarop over de voorstellen gestemd zal worden.

### Artikel 51

Voor niet begrote uitgaven die tijdens een bestuursperiode samen meer dan het minimum van 3000 euro en 25% van de jaarbegroting bedragen, heeft het bestuur toestemming van de algemene vergadering nodig.

### Artikel 52

De Nederlandse versie van dit huishoudelijk regelement is leidend.
